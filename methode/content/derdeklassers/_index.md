+++
title = "Derde klassers"
weight = 6
hidden = true
+++

Hier vind je informatie voor leerlingen uit de derde klas (en hun ouders) die misschien het vak informatica willen kiezen.

<!--more-->

## Informatica inspireert

{{<video video_id="nKIu9yen5nc">}}

## Een rondleiding door het lokaal

{{<video video_id="NcgUsJx2Y9A">}}

## Veelgestelde vragen

#### Waarom zou ik informatica kiezen?
- Informatica is leuk. Je werkt 40% van je lessen aan praktische opdrachten. Bij de praktische opdrachten bepaal jij zelf hoe het eindresultaat eruit ziet. Daarbij heb je veel vrijheid en kun je veel creativiteit kwijt. 
- Het is een nuttig vak. Computers worden in bijna alle beroepen gebruikt, het is dus handig om daar meer van te leren.

#### Wat is het verschil tussen informatica en IC?
- IC is het vak informatie en communicatie dat iedereen in de brugklas krijgt. Bij IC leer je vooral hoe je programma's op een computer kunt gebruiken. 
- Informatica je in de bovenbouw, maar alleen als je het kiest. Bij informatica leer je vooral hoe je zelf programma's kunt maken voor een computer. 

#### Hoe zien de lessen eruit?
We hebben theorie en praktijklessen. 
- Tijdens de theorielessen legt de docent vaak wat uit en daarna ga je zelf oefenen. Oefenen doe je meestal door kleine opdrachtjes te maken in een online omgeving. Je programmeert dan een klein dingetje en je ziet gelijk het resultaat. De computer geeft vaak aan of iets goed of fout is. De docent is er om je te helpen als je er niet uitkomt.
- Tijdens de praktijklessen werk je aan praktische opdrachten. Een opdracht duurt meestal 5 of 10 weken. Goed plannen hoort erbij, maar je krijgt een stappenplan om je daarbij te helpen. Je werkt vaak in kleine groepjes en je hebt veel vrijheid. De docent loopt rond en is er om jullie te helpen.

#### Welke praktische opdrachten gaan we doen?
- statische website maken
- 2D game maken
- webshop maken
- robot programmeren
- knikkerbaan maken (alleen vwo)

#### Welke programmeertalen gaan we leren?
- html/css
- JavaScript
- SQL
- C++

#### Hoe ziet de lesstof eruit?
Op onze website [informatica.emmauscollege.nl](https://informatica.emmauscollege.nl) staat het hele informaticaprogramma dat we geven.

#### Is informatica een examenvak?
Ja.

##### Hoe wordt je examencijfer bij informatica bepaald?
Bij de meeste vakken is het examencijfer het gemiddelde van een centraal eindexamen en schoolexamens. Het centrale eindexamen is voor alle leerlingen in Nederland hetzelfde en doe je aan het eind van je examenjaar. Schoolexamens verschillen per school. Je doet schoolexamens gespreid over de 4e, 5e en 6e klas. Bij informatica (en wiskunde D) zijn er wel schoolexamens, maar geen centraal eindexamen. Dat betekent dat je het cijfer dat je voor informatica op je diploma krijgt al weet voordat de centrale eindexamens beginnen. Een 7 of hoger voor informatica mag je gebruiken als compensatie, een onvoldoende telt mee voor je tekorten.

#### Waar kan ik terecht als ik meer vragen heb?
Kom langs bij de informatica-docenten. 
- Meneer Cammeraat (afkorting CAM)
- Meneer Van Geest (afkorting GEE)
- Meneer Harrewijn (afkorting HAR)

Je vindt ons in lokaal B27 en lokaal B42. 

